# Viikkoraportti 4

Tällä viikolla sain merge sort -algoritmin sekä timsort -hybridialgoritmin toimimaan. Korjailin myös bugeja ja aloitin käyttöliittymän viilailun. Tällä hetkellä ohjelma generoi kolme taulukkoa käyttäjän antamalla pituudella ja järjestää kunkin näistä olemassaolevilla järjestämisalgoritmeilla. Sitten ohjelma palauttaa käyttäjälle keskiarvot kunkin algoritmin suoritusajoista. Kirjoitin myös lisää yksikkötestejä, ja aloitin testaus- ja toteutusdokumenttien kirjoittamista.

Viikon aikana minulla oli jonkin verran ongelmia stackoverflownerrorin kanssa, ja timsortin toimivaksi saaminen söi myös todella paljon työtunteja. Toisaalta valitsemani aiheen suppeus huolettaa edelleen, mutta samalla tuntuu siltä, että aika kurssilla on jo käymässä vähiin. Käyttöliittymä sekä ohjelman käyttäjälle tarjoama vertailudata vaatii vielä paljon hommaa, ja dokumentaatio ja testaus tulevat myös viemään paljon työtunteja. Lisäksi toinen hybridialgoritmeista on vielä toteuttamatta kokonaan.



#### Työhön käytetty aika viikolla 4: 20h
