# Viikkoraportti 1

Tällä viikolla olen suunnitellut projektin aihetta ja pyrkinyt rajaamaan sen järkevästi. Olen koittanut suunnitella projektin niin, että tarpeen vaatiessa aihetta on helppo laajentaa. Projektini koostuu algoritmien vertailusta, joten siihen on sinänsä helppo lisätä enemmän järjestämisalgoritmeja jos kurssin loppupuolella vaikuttaa, että aikaa on vielä käyttämättä.

Ohjelma on vielä täysin alkutekijöissään, mikä lienee ensimmäisellä viikolla ihan hyväksyttävää. Olen luonut maven-projektin työtä varten.

Tällä viikolla palauttelin mieleen eri järjestämisalgoritmeja ja niiden toimintaperiaatteita valitakseni työhöni sopivat sellaiset. 

Tässä vaiheessa mikään ei ole varsinaisesti epäselvää. Valitsemani aiheen laajuus hieman mietityttää siltä kannalta, että riittääkö työ varmasti hyvään arvosanaan jos saan projektin toteutettua täysmääräisesti. En kuitenkaan vielä hirveästi huolehdi tästä, sillä työtä on tosiaan ainakin alustavasti ajatellen helppo laajentaa jos se on jäämässä liian suppeaksi.

Seuraavaksi alan suunnitella työni arkkitehtuuria.
